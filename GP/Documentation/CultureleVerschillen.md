# Culturele Verschillen &amp; Ethiek

Julian Janssen

# Inhoud

[Inleiding](https://github.com/JulianJ99/Portfolio/new/main/GP/Documentation#inleiding)

[Culturele verschillen](https://github.com/JulianJ99/Portfolio/new/main/GP/Documentation#culturele-verschillen)

[Culturele verschillen die ik zelf ben tegengekomen](https://github.com/JulianJ99/Portfolio/new/main/GP/Documentation#culturele-verschillen-die-ik-zelf-ben-tegengekomen)

[Ethiek in de technologie](https://github.com/JulianJ99/Portfolio/new/main/GP/Documentation#ethiek-in-de-technologie)

# Inleiding

Dit is mijn verslag over culturele verschillen en ethiek. Ik schrijf hierover omdat dit een van de leerdoelen is van mijn huidige semester bij Fontys. In dit verslag ga ik het hebben over culturele verschillen tussen Nederland en Duitsland om aan te geven hoe veel dit kan veranderen voor zelfs landen die redelijk vlak bij elkaar liggen, en over ethiek bij programmeren.

# Culturele verschillen

Cultuur is het geheel van gewoonten en (gedrags)regels dat bij een volk of stam hoort.

Dit omvat de gewoonten en gebruiken waarover een volk in het land zelf beschikt of wat een volk meeneemt uit hun land van herkomst. Hieronder vallen bijvoorbeeld het geheel van normen en waarden, de voeding, eetgewoonten, kleding, godsdienst en muziek en dans.
 Een paar voorbeelden hiervan zijn bijvoorbeeld gebruiken zoals lichaamsversiering met henna, wat vooral voorkomt in Arabische, Afrikaanse en Indische culturen.
 De betekenis van een kleur kan ook verschillen van cultuur tot cultuur. In Nederland bijvoorbeeld is zwart de rouwkleur, terwijl dit in China en Japan de kleur wit is. De lichaamstaal speelt ook een rol, gedrag en non-verbale communicatie kunnen verschillen.
 Daarnaast heeft het ook met de bestaanswijze te maken: bijvoorbeeld waar de beroepsbevolking van leeft, wat de tradities zijn, en hoe de gebouwen zijn vormgegeven. Cultuur is dus ongeveer een optelsom van al deze soort kenmerken.

En die kenmerken zijn ook in een professionele omgeving belangrijk om bij te houden – want hierdoor kunnen ook de manieren waarop mensen (samen)werken worden beïnvloed.

Als voorbeeld hiervoor wou ik bepaalde kenmerken tussen Nederland en Duitsland vergelijken, om aan te geven dat dit soort dingen zelfs met vrij weinig afstand veel kunnen verschillen.

![image](https://user-images.githubusercontent.com/84009857/174653538-963caa5c-d875-4f83-ac15-2e9d3b8fd857.png)

Power Distance heeft te maken met het machtsverschil tussen mensen; een lage score betekent hier dat het machtsverschil redelijk klein is, wat inhoudt dat onafhankelijk veel gewaardeerd wordt.

Individualism heeft te maken met de individualiteit van de cultuur. Een hoge score hierin betekent dat er een grote voorkeur is in deze cultuur voor individualiteit, dus dat mensen grotendeels zelf zorgen voor zichzelf en hun familie.

Masculinity indiceert dat de cultuur gedreven is door competitie, prestatie en succes. Succes in dit geval houdt de winnaar/de beste in dit veld in. Een lage score hierin betekent dat dit cultuur meer een vrouwelijk perspectief heeft; kwaliteit van leven is het teken van succes en uitblinken in de menigte is _niet_ bewonderenswaardig. Het verschil is dus wat mensen motiveert; de beste zijn (mannelijk) of leuk vinden wat je doet (vrouwelijk).

Uncertainty Avoidance heeft te doen met hoe een samenleving omgaat met het feit dat de toekomst nooit te weten zal zijn; moeten we de toekomst proberen te beheersen, of moeten we het zijn gang laten gaan? Een cultuur met een lage score zal hier zich niet veel zorgen over maken, maar een hoge score zal vrij weinig tolerantie hebben voor onorthodoxe ideeën of gedrag.

Long Term Orientation heeft te maken met hoeveel er wordt gekeken naar beide het nu en de toekomst. Samenlevingen met een lage score zijn erg normatief, maar samenlevingen met een hoge score zijn erg pragmatisch en geloven dat het belangrijk is om goed voor te bereiden voor de toekomst. Voor hun hangt de waarheid af aan situatie, context en tijd.

Indulgence heeft te maken met hoe mensen verlangens en impulsen in controle houden. Culturen kunnen hierdoor toegeeflijk of ingetogen worden genoemd. Een hoge score, oftewel toegeeflijk, willen graag hun verlangens en impulsen met betrekking tot plezier hebben in het leven realiseren.

Hoewel veel hetzelfde blijft tussen Nederland en Duitsland (want culturen in nabije regio&#39;s zullen altijd wel een aantal overeenkomsten hebben) zijn er toch een verrassend aantal veranderingen. Duitsland heeft een veel meer mannelijke cultuur, en dat kan best wat conflicten bezorgen als je daar bijvoorbeeld zou werken als Nederlander. De competitie en drive om de beste te zijn maakt voor de meeste Nederlanders niet veel uit, dus de druk die daar op wordt gelegd is moeilijk om je zelf in te plaatsen. Duitsland is ook veel meer ingetogen, waardoor regels op de werkvloer waarschijnlijk veel strenger en meer orthodox zijn – iets waar Nederlanders mogelijk moeilijk aan wennen.

Zo&#39;n verrassend grote verandering terwijl de afstand tussen de twee culturen niet veel is maakt het duidelijk dat het belangrijk is om de culturele verschillen goed bij te houden – zelfs als je niet al te ver gaat zijn er zeker dingen waar je aan zal moeten wennen.

## Culturele verschillen die ik zelf ben tegengekomen

Dankzij hoe online mijn generatie is ben ik over de laatste paar jaren veel vrienden tegengekomen uit andere culturen – en in sommige oppervlakken zijn zij hun hele leven al gewend aan dingen die voor ons zo bizar klinken. 

Het meest verbazende wat ik ben tegengekomen is hoe ongastvrij Zweedse cultuur is; dit is namelijk iets waar ik achter ben gekomen dankzij een Zweedse vriend. Blijkbaar is het voor hun compleet normaal om gasten niet in de eetkamer toe te laten als de familie aan het eten is (en niet alleen voor avondeten) tenzij ze ver van tevoren wisten dat deze gast er zou zijn tijdens deze tijden, en zelfs dan is het nog zeldzaam. 

Persoonlijk vindt ik het werkelijk ongelofelijk dat zo iets gebeurd in een plaats die eigenlijk niet eens enorm ver weg van hier ligt – omdat we hier het compleet tegenovergestelde zijn gewend. 

Als een vriend van mij over de vloer is of een kennis van mijn ouders? Geen probleem, er is altijd wel genoeg over voor een gast. 

Ik denk dat het gewoon deel is van hoe rigide mensen in het Noorden van Europa zijn, en dat dit hoogstwaarschijnlijk verouderd concept is dat mogelijk met tijd veranderd, maar als ik iets zou moeten noemen van culturele verschillen die ik ben tegengekomen, dan is dit voor mij toch wel degene waar ik het minste van begrijp.

# Ethiek in de technologie

Ethiek kan het beste beschreven worden als kritisch nadenken over wat goed is om te doen. Hierover nadenken is ook bij technologie toepasbaar, aangezien de impact van technologie steeds groter en groter wordt; en hierdoor krijgen ontwerpers van technologie dus vaker de mogelijkheid om de moraliteit hiervoor te materialiseren.

Google Glass is hier een goed voorbeeld voor; een experimentele bril van Google waarmee de gebruiker extra informatie krijgt te zien. Als de gebruiker bij andere personen is, zouden zij dan kunnen zien dat zij de bril gebruiken? Daarvoor zouden de ontwerpers bijvoorbeeld een lampje aan de voorkant van de bril kunnen plaatsen waardoor dit duidelijk wordt.

Ook bij programmeren kan dit naar voren komen; bijvoorbeeld voor zelflerende systemen. Het is mogelijk om kunstmatige intelligentie te leren wat ethisch is en niet door de juiste ethische vraagstukken te gebruiken.

Technologie is vaak een medium tussen de gebruiker en hun omgeving; maar dat betekent niet dat iedereen in hun omgeving hier niks over hoort te weten. Daarom is het belangrijk dat ontwerpers constant nadenken over de gevolgen van hun technologie, en hoe hierbij het beste ethiek kan worden toegepast.

Bronnen:

[https://www.ensie.nl/redactie-ensie/cultuur](https://www.ensie.nl/redactie-ensie/cultuur)

[https://www.hofstede-insights.com/country-comparison/germany,the-netherlands/](https://www.hofstede-insights.com/country-comparison/germany,the-netherlands/)

[https://www.peterjoosten.net/technologie-ethiek/](https://www.peterjoosten.net/technologie-ethiek/)
